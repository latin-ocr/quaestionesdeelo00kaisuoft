I)emosthenis usum dicendi ut diligentius perscrutarer, studiis
quibusdam ad or. 45 collatis inductus sum. De qua oratione cum
adhuc non constet, utrum a Demosthene an ab aequali quodam
summi illius oratoris confecta sit, permultis iam rebus aut ut
condemnetur aut ut defendatur oratio prolatis nova quaedam
argumenta neque ea parvi momenti ex Demosthenis elocutione
examinata me allaturum esse putabam. Sed cum totius syntaxis
Demosthenicae expositio plus oneris haberet, quam ut vires
sufficerent, partem quandam ad ea quae mihi proposueram
peragenda aptissimam quaerens diversas verborum dicendi et
declarandi, cogitandi et sentiendi, sim. constructiones tractandas
elegi; deinde peragratis orationibus et vere Demosthenicis et
Apollodoro vindicatis reliquas etiam in quaestionem vocare facile
animum induxi.

Quae tali modo inveni, in duas partes divisa exponam.
Quarum priore quaestiones grammaticae continebuntur, quibus
ad linguae Graecae historiam accuratius cognoscendam aliquid
subsidiorum me paraturum esse spero. Quamquam enim multae
artes grammaticae et in suo genere praeclarae a viris doctissimis
conscriptae sunt, tamen historia illa linguae Graecae ab omnibus,
quorum de ea se melius doceri int-erest, adhuc desideratur, ita
ut philologos nostros huic operam quam maximam dare debere
viri doctissimi suo iure dixerint.¹) Atque multa lam ad texen—
dum hoc opus, quod tale quale optamus nonnisi multis ea quae
de singularum actatum elocutionibus invenerunt contribuentibus

¹) M. Senam, Beitr. z, hist. Syntax d. gr. Spr. ΙΙ, 1. p.V1. (tf.
Bernhardy, paralipomena synt. Gr. (tomment. acad. I‘lalis 1⁸02. p..‘³‚:>¹..
J. La Roclw, Beitr. z. gr. Gr. Lpz. 1893. p. Ill.
Dies. phil. Hal. xm. 1

